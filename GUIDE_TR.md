# KİTLESEL PROTESTOLARA KATILIM VE GÜVENLİK REHBERİ  

## İçindekiler  
1. [Genel Bilgilendirme](#1-genel-bi̇lgi̇lendi̇rme-umariz-bu-rehberi̇-kullanmaniza-gerek-kalmaz)
2. [Protestoya Gitmeden Önce](#2-protestoya-gi̇tmeden-önce)
   - [Planlama ve Hazırlık](#planlama-ve-hazırlık)  
   - [Kıyafet ve Ekipman](#kıyafet-ve-ekipman)  
3. [Protesto Sırasında](#3-protesto-sirasinda)  
   - [Çevresel Farkındalık](#çevresel-farkındalık)  
   - [Müdahale Durumunda Yapılması Gerekenler](#müdahale-durumunda-yapılması-gerekenler)  
   - [Yüz ve Göz Koruması](#yüz-ve-göz-koruması)  
4. [Gözaltına Alınırsanız](#4-gözaltina-alinirsaniz) 
5. [Protestodan Sonra](#5-protestodan-sonra)
6. [Son Olarak...](#6-son-olarak)  

---

## 1. GENEL BİLGİLENDİRME: UMARIZ BU REHBERİ KULLANMANIZA GEREK KALMAZ  

Her protesto aynı değildir. Çoğu barışçıl geçerken, bazıları beklenmedik olaylarla şekillenebilir. **Bu rehber, her protestonun mutlaka tehlikeli olacağı anlamına gelmez, ancak hazırlıklı olmak güvenliğinizi artırır.**  

### **Provokasyonlara Dikkat Edin**  

- **Provokatörlere Karşı Dikkatli Olun**: Bazı kişiler veya gruplar ortamı kışkırtmaya çalışabilir. Şiddet ya da çatışmaya sebep olabilecek bireylerden uzak durun.  
- **Sakin ve Odaklı Kalın**: Protestolar en etkili şekilde barışçıl kalındığında ses getirir. Korku, öfke veya dış etkenlerin sizi güvensiz bir duruma sürüklemesine izin vermeyin.  
- **Yanıltıcı Bilgilere Karşı Duyarlı Olun**: Kalabalık içinde hızla yayılan yanlış bilgiler olabilir. Doğru kaynaklardan gelen haberleri teyit etmeden hareket etmeyin.  

### **Birlikte Hareket Edin: Buddy Sistemi**  

- **Yanınızda Güvendiğiniz Biri Olsun**: Birlikte hareket etmek, güvenliği artırır. Kaybolma, yaralanma veya gözaltı gibi durumlarda birbirinize destek olabilirsiniz.  
- **İletişim Planı Yapın**: Olası kaybolma veya ayrılma durumunda bir buluşma noktası belirleyin.  
- **Birbirinize Destek Olun**: Zor durumda olan birine yardımcı olun ya da gönüllü sağlık ekiplerinden ve hukuki gözlemcilerden destek isteyin.  

### **Haklarınızı Bilin**  

- **Ülkenizdeki Hukuki Durumu Araştırın**: **Türkiye’de protesto hakkı, Anayasa’nın 34. maddesi ve 2911 sayılı Kanun** ile düzenlenmiştir. Katılım hakkınızı ve olası polis müdahalelerini bilmek önemlidir.  
- **Kamera Kaydı Alma Hakkınız Var (Belirli Şartlarda)**: Kamuya açık alanda kayıt almak çoğu durumda serbesttir, ancak polis müdahalesinde özel durumlar söz konusu olabilir. Öncesinde avukatınızdan bilgi almanız önerilir.  
- **Gözaltına Alınırsanız Sessiz Kalın**: Polis sizi durdurursa veya gözaltına alırsa, **konuşmadan önce avukat talep etme hakkınız vardır.**  

### **Güvenliği ve Hazırlığı Öncelik Haline Getirin**  

- **Önceden Plan Yapın**: Protestoyu düzenleyen grupları, amaçlarını ve (mümkünse) resmi izin durumlarını araştırın.  
- **Güncel Kalın**: Polis müdahaleleri ve acil durumlar hakkında güncel bilgilere ulaşın.  
- **Riskleri Objektif Değerlendirin**: Her protesto farklıdır; bazıları düşük, bazıları yüksek risk içerir. Buna göre önlemlerinizi alın.  

Barışçıl, bilinçli ve hazırlıklı olmak hem sizi hem de diğer katılımcıları korur. **Bu rehberi kullanmak zorunda kalmamanızı dileriz, ancak gerekirse hazırlıklı olmanızı istiyoruz.**  

---

## 2. PROTESTOYA GİTMEDEN ÖNCE  

### Planlama ve Hazırlık  
- **Hukuki Haklarınızı Bilin**: Türkiye'de gösteri ve yürüyüş hakkınızı düzenleyen **2911 sayılı Toplantı ve Gösteri Yürüyüşleri Kanunu**’nu okuyun.  
  - Polis müdahalesi, gözaltı prosedürleri ve anayasaya uygun haklarınızı öğrenin.  
  - Türkiye Barolar Birliği ve çeşitli insan hakları örgütlerinin hazırladığı rehberlerden faydalanabilirsiniz.  

- **Çıkış Planınız Olsun**: Olası tahliye yollarını ve güvenli buluşma noktalarını önceden belirleyin.  
- **Birine Haber Verin**: Güvendiğiniz bir kişiye protestoya katılacağınızı, olası gözaltı veya tehlike durumunda kime ulaşmaları gerektiğini söyleyin.  
- **Telefonunuzu Hazırlayın**:  
  - **Tam şarj edin** ve mümkünse taşınabilir batarya (power bank) götürün.  
  - **Konum servislerini kapatın**, sosyal medyada paylaşım yaparken dikkatli olun.  
  - WhatsApp yerine **Signal veya Telegram’ın uçtan uca şifrelenmiş sohbetlerini** kullanın.  
  - Telefonunuza **“Avukatım”** veya **“Gözaltı Bilgilendirme”** gibi acil durum bilgilerini kaydedin.  

### Kıyafet ve Ekipman  
- **Dikkat çekmeyecek, koyu renk ve rahat kıyafetler giyin.**  
- **Bağcıklı ve kapalı spor ayakkabılar tercih edin.**  
  - Terlik, topuklu ayakkabı veya kaygan tabanlı ayakkabılardan kaçının.  
- **Göz Koruması**:  
  - **Yüzü tam kapatan şeffaf iş gözlükleri veya yüz maskesi** kullanın.  
  - **Normal gözlük veya yüzü açık bırakacak gözlükler gözlerinizi koruyamaz!**  
- **Solunum Koruması**:  
  - En iyi seçenek: **Gaz filtresi takılabilen tam yüz maskesi (P3 veya ABEK2P3 filtresi ile)**  
  - Alternatif: **N95 veya FFP3 maske + laboratuvar gözlüğü**  
- **Kimyasal Maddelere Karşı Korunma**:  
  - Boyun ve ağız çevresini kapatacak **sirke veya limon suyu emdirilmiş bir bandana** kullanabilirsiniz. Ancak en iyi çözüm **gaz maskesi veya N95 maskesi**dir.  

#### Çantanızda Olması Gerekenler:  
- **En az 1 litre su**  
- **Hafif atıştırmalıklar** (kuru yemiş, enerji barı)  
- **İlk yardım kiti** (fizyolojik serum - tuzlu su, saline, gazlı bez, eldiven)  
- **Kimlik (zorunluluk varsa yanınızda taşıyın)**  
- **Sadece nakit para**
- **Acil durum iletişim bilgileri (kağıda yazılı halde)**  
- **Taşınabilir şarj cihazı**  
- **Kulak tıkacı (yüksek sesli müdahalelere karşı)**  
- **Eldiven (kimyasal maddelere karşı koruma için)**  

---

## 3. PROTESTO SIRASINDA  

### Çevresel Farkındalık  
- Polis hatlarını, çıkış noktalarını ve **toplu gözaltı riski (kettling) oluşturabilecek alanları** takip edin.  
- **Kalabalık içinde yalnız hareket etmeyin**, güvendiğiniz biriyle birlikte kalın.  
- **Köşe ve çıkışı olmayan dar alanlardan kaçının.**  

### Müdahale Durumunda Yapılması Gerekenler  

#### Biber Gazına Maruz Kalma:  
- **Panik yapmayın, derin ve kontrollü nefes almaya çalışın.**  
- **Rüzgar yönünü takip ederek rüzgarın tersine, mümkünse yüksek ve açık bir alana hareket edin.**  
- **Kesinlikle lens takmayın ve gaz altında lensinizi çıkarmaya çalışmayın.**  
- **Gözlerinizi bol su veya fizyolojik serumla yıkayın.**  
- **Cildinizde yanma hissederseniz, Rennie veya Talcid (magnezyum içerikli antiasitler) ile sulandırılmış karışımı (2:1 g/L oranında suyla) cildinize uygulayın.** 
  - Sprey şişesine koyarak taşınabilir bir çözüm oluşturabilirsiniz.
  - 2:1 g/L çözelti için 4 Talcid veya 3 Rennie tabeleti kullanabilirsiniz. 
- **Saç ve yüz temizliği için bebek şampuanı (parfümsüz ve göz yakmayan) kullanabilirsiniz.** Ancak bu, **gazın etkisi geçtikten sonra uygulanmalıdır.**
  - Kolluk kuvvetleri tarafından kullanılan biber gazlarının birçoğu yağda çözünebilir kimyasallar içermektedir.

#### Tazyikli Su (TOMA) Müdahalesi:  
- Başınızı ve göğsünüzü koruyun.  
- Islak ve kaygan zeminlerde dengenizi kaybetmemeye çalışın.  
- En iyi korunma yöntemi, **katı bir engel arkasına sığınmaktır.**
- Kaçınmanızın mümkün olmadığı durumda sırtınızı dönüp başınızı ellerinizin arasına almanız tavsiye edilir.
  - TOMA müdahalesi beklenen bir konumda protestoya katılmadan önce çantanızda plastik bir poşet içerisinde yedek kıyafet getirmeniz tavsiye edilir.    

#### Plastik Mermiler:  
- **Sert bir korunaklı alana yönelin.**  
- **Provokasyonlardan kaçının**, soğukkanlı kalmaya çalışın.  
- **Hedef olmamak için yavaş ve sakin hareket edin.**
- Baret ve yüzünüzü koruyacak bir ekipman olmadığı takdirde korunaklı bir alanda beklemeniz ve sakinliğinizi korumanız önerilir.  

### Yüz ve Göz Koruması  
- **En iyi seçenek**: Tam yüz gaz maskesi (ABEK2P3 filtresi)  
- **Alternatif**: FFP3 veya N95 maske + gözlük (labaratuvar gözlüğü veya sıkı kapatılmış bir havuz gözlüğü)  
- **Ekstra yedekler**:  
  - Fazladan gözlük  
  - Plastik poşet içinde yedek maske  

---

## 4. GÖZALTINA ALINIRSANIZ  

Gözaltına alınmak stresli bir durum olabilir, ancak **önceden önlem almak ve bilinçli hareket etmek**, bu süreci daha güvenli hale getirebilir.  

### **Gözaltına Alınmadan Önce Alınabilecek Önlemler**  

- **Kalabalık İçinde Yalnız Kalmayın**  
  - **Yanınızda en az bir kişi olsun.** Eğer gözaltına alınacak olursanız, yanınızdaki kişi olayı belgeleyebilir ve hukuki destek çağırabilir.  
  - Protestolar sırasında **küçük gruplar halinde hareket etmek** daha güvenlidir. Eğer biri gözaltına alınırsa, grubun geri kalanı dışarıdan destek sağlayabilir.  

- **Hukuki Destek Hatlarını Önceden Öğrenin**  
  - **Yerel baroların, insan hakları örgütlerinin ve bağımsız gözlemcilerin iletişim bilgilerini not alın.**  
  - **Acil bir durumda bir avukata ulaşabilmek için bu bilgileri telefonunuza kaydetmek yerine kağıda yazın.** Telefonunuza erişiminiz olmayabilir.  

- **Telefon Güvenliğinizi Sağlayın**  
  - Telefonunuzun **biyometrik kilidini (yüz tanıma, parmak izi) kapatın** ve sadece şifre veya PIN kullanın.  
  - **Şifrelerinizi yanınızdaki kimseyle paylaşmayın.**  
  - Polis sizi gözaltına almadan önce **telefonunuzu kapatın veya acil durum kilidi moduna alın**.  

- **Belgelerinizi ve Kimliğinizi Güvenli Yere Koyun**  
  - Kimlik taşımanız gerekiyorsa, mümkünse kopya halinde ve cebinizde bulundurun.  
  - **Telefonunuzda protestoya dair hassas bilgiler varsa, bunları şifreli depolama araçlarına taşıyın.**  

### **Gözaltına Alınırsanız Ne Yapmalısınız?**  

- **Sakin olun ve direnmeyin.**  
  - Polisle fiziksel temasa girmek, sizi zorla etkisiz hale getirme ihtimalini artırır.  
  - Direnmeden, sakince duruşunuzu koruyun ve etrafınızdaki insanlara sesli olarak durumu bildirin.  

- **Net ve kısa bir şekilde şunu söyleyin:**  
  - *“Arama izni vermiyorum. Avukatımı istiyorum.”*  
  - Polis, bu talebinize rağmen üzerinizi aramak isteyebilir. Eğer hukuksuz bir arama yapıldığını düşünüyorsanız, **bunu açıkça belirterek şahitlerin duymasını sağlayın, ancak fiziksel olarak karşı koymayın.**  

- **Sessiz kalın.**  
  - **Açıklama yapmayın, imza atmayın, konuşmadan önce avukatınızı bekleyin.**  
  - Polis dostane bir tavır sergilese bile, **sizi yanıltabilecek sorular yöneltebilir.** Hiçbir açıklama yapmamak en güvenli yoldur.  
  - **Telefonunuzu açmak veya biyometrik verilerinizi (parmak izi, yüz tanıma) kullanmak için yapılan taleplere avukatınız gelene kadar kayıtsız kalın.**  

- **Ezberlediğiniz acil durum numarasını kullanın.**  
  - **Barolar ve sivil toplum örgütleri, hukuki destek almanızda yardımcı olabilir.**  
  - Eğer gözaltına alınmadan önce yanınızdaki birine gözaltına alındığınızı bildirebildiyseniz, **o kişi avukatınızı veya hukuki destek sağlayan kurumları hemen bilgilendirebilir.**  
  - Bir avukat istemek **temel hakkınızdır** ve avukatınız gelene kadar ifade vermemeniz önerilir.  

---

## 5. PROTESTODAN SONRA  
- **Kıyafetlerinizi diğer kıyafetlerden ayrı yıkayın.**  
  - Öncesinde **soğuk suyla durulanarak kimyasal kalıntılar temizlenmelidir.**  
- **Olayları not alın:**  
  - Yaşananları, olası hak ihlallerini ve şahit olduğunuz olayları kaydedin.  
- **Sosyal medyada dikkatli olun.**  
  - Tanınabilir yüzler içeren görselleri paylaşmaktan kaçının.  
- **Dayanışmayı sürdürün:**  
  - Yaralanan veya gözaltına alınan kişilere destek olun.  
  - Hukuki yardım veya bağış kampanyalarına katkıda bulunun.
 
---

## 6. SON OLARAK...

Bir protesto **sadece bir gün, bir saat ya da bir anlık bir olay olmayabilir.** Uzun vadede amacınıza ulaşmak için **zihinsel, fiziksel ve duygusal dayanıklılığınızı korumanız gerekir.**  

### **Enerjinizi ve Motivasyonunuzu Korumak İçin Akıllıca Hareket Edin**  
- **Her çatışmaya girmek zorunda değilsiniz.**  
  - **Gözaltına alınmak, doğrudan karşı karşıya gelmek ya da gereksiz riskler almak sizi ve hareketinizi yıpratabilir.**  
  - **Sokakta güçlü olmak uzun vadeli bir irade göstermekle mümkündür.**
 
- **Düşünerek hareket edin, güvenliği ön planda tutun.**  
  - **Bilinçli bir şekilde geri çekilmek,** bazen en etkili mücadele yöntemidir.  
  - **Sürekli tetikte olmak yerine, protestonun akışını ve riskleri değerlendirin.**  
  - **Direniş, sadece fiziksel karşı koymak değil; aynı zamanda akıllıca hareket etmeyi bilmektir.**  

### **Provokasyonlara Karşı Dikkatli Olun: Meşruiyetinizi Koruyun**  
- **Hakkınızı savunmak bir anayasal güvence olsa da, meşruiyetinizi hedef alacak provokasyonlara karşı tetikte olun.**  
  - Protestolarda **sizinle aynı amaçta olmayan bireyler veya gruplar bulunabilir.**  
  - **Bazı kişiler hareketinizi sabote etmek veya şiddete sürüklemek için provoke edici pankartlar, sloganlar veya davranışlar sergileyebilir.**  
  - **Tek başınıza müdahale etmeyin, sakin ama kararlı bir şekilde çevrenizdekileri uyararak destek alın.**  
  - Kalabalık içinde şüpheli bir hareket fark ettiğinizde, **topluca bilinçlenerek bu tür girişimlerin etkisini kırabilirsiniz.**  
- **Bir hareketin en büyük gücü, kendi güvenilirliğini ve meşruiyetini korumasıdır.**  
  - **Sadece ses çıkarmak yetmez** sesinizin duyulabilmesi için doğru stratejiyle ilerlemek gerekir.  

### **Zihinsel ve Duygusal Dayanıklılığı Koruma**  
- **En zor anlarda bile sakinliğinizi koruyun.**  
  - **Olası bir gözaltı anında net, kararlı ve bilinçli olmayı hedefleyin.**  
  - **Biber gazı, tazyikli su veya baskıya maruz kalırsanız, panik yerine önceden öğrendiğiniz korunma yöntemlerini uygulamaya çaba gösterin.**  
  - **Korku ve telaşın sizi kontrol etmesine müsaade etmeyin.**  

Bu rehber, sadece fiziksel güvenliğinizi değil, **uzun vadeli mücadelenizde nasıl bilinçli hareket edebileceğinizi** de anlamanızı amaçlıyor. **En büyük güç, kendinizi koruyarak ve bilinçli hareket ederek uzun vadede etkili olabilmektir.**  
